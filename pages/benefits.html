<div class="jumbotron text-center" id="benefitsContent">
    <h1> Ползите от нашата технология</h1>

    <div>
        <h2>АЕРОБНО КОМПОСТИРАНЕ ЧРЕЗ X.ACT SYSTEMS</h2>
        <br />
        <h3>Ползи, възможности и предимства</h3>
        <br />
        <p>Природата е създала един естествен процес на рециклиране и преработка на органичните си отпадъци и това е компостирането. Ние просто трябва да го приложим и развием. Нанасянето на слой от компост върху почвата, води до регенериране и възстановяване на почвеното плодородие. Все повече въглерод се отделя в атмосферата, който загрява планетата и променя климата. Почвата е вторият по големина резервоар на въглерод след моретата и океаните. Хумусът всъщност е органичен въглерод. За разлика от увеличаването на въглерода в атмосферата увеличаването му в почвата е полезно.</p>
        <p>За съжаление образуването на хумус по естествен път, отнема над 200 години. А почвите се изтощават прекалено бързо в резултат на начините, по които обработваме земята, съвременното интензивно земеделие и нарасналите нужди от земеделска продукция за непрекъснато увеличаващото се население на планетата.</p>
        <br />
        <p>Технологията X.ACT, която предлагаме осигурява максимално качествен компост в ускорен процес, при много ниска себестойност и множество аспекти на използването му.</p>
        <p>Ползи</p>
        <ul id="benefitsList1">
            <li> Значително подобрява на качествата на почвата, чрез повишаване на органичния й състав - възстановява плодородието и биосъдържанието на високоминерализирани почви;</li>
            <li>Повишаването на задържаната вода в почвата води до значително по-висока устойчивост при засушавания - 1 тон компост задържа 680 кг. вода;</li>
            <li>Увеличава добивите над 35% след първата година, а след втората с над 70%;</li>
            <li>Помага на земеделските култури да преживяват засушавания, градушки и други неблагоприятни въздействия;</li>
            <li>Намалява разходите за торене;</li>
            <li>Генерира допълнителна доходност от продажба на компост. Възможности за реализация в търговската мрежа и на дребно;</li>
            <li>Органичните отпадъци се оползотворяват, чрез влагането им обратно в почвата;</li>
            <li>Производство на биопродукти;</li>
            <li>Опазване на околната среда, укрепване на агроекосистемите и биоразнообразието;</li>
            <li>Намалява ефекта от климатичните промени, като се складира въглерод в почвата;</li>
            <li>Торенето с компост е предпоставка за отглеждане на био плодове и зеленчуци с отлични вкусови качества, висока продажбена стойност и възможности за съхранение и транспортиране за по-дълги периоди от време.</li>
        </ul>
        <br />
        <p>Пример от практиката, по който се работи в момента:</p>
        <p>Земеделски производител отглеждащ над 100 крави и обработващ  7,000 дка земеделски площи работи по проект за инсталация за биокомпост и малка мандра, позволяваща му да постигне няколко стъпки едновременно:</p>
        <ul>
            <li>Използване на компост за торене, позволяващо му да увеличи значително добивите си от земеделските площи, като същевременно да намали разходите за торене;</li>
            <li>Утилизиране / Оползотворяване  на отпадъците от животновъдството и растениевъдството;</li>
            <li>Бъдещо сертифициране на продукцията си и от двете дейности като органична, увеличавайки значително нейната продажна цена;</li>
            <li>Затваряне на цикъла, чрез производство на органични млечни продукти със значително по-висока продажна цена на пазари извън България;</li>
            <li>Увеличаване на бройките отглеждани животни;</li>
        </ul>
        <p>Възможности</p>
        <ul>
            <li>Възможност за затваряне на естествения природен цикъл на комбинирани стопанства, насочени както към растениевъдство, така и животновъдство;</li>
            <li>Възможност да се увеличат доходите от селско стопанска дейност, чрез увеличаване на добивите, получаване на допълнителен краен продукт с много висока добавена стойност, като същевременно да си решат проблемите с оползотворяване на отпадъците;</li>
            <li>Възможност на зърнопроизводители да развият допълнителни дейности - животновъдство и производство на компост. Новите програми насочени в аграрните сектори са с възможности за субсидиране на проекти със стойност до 3 млн. евро, насочени приоритетно в сектори като животновъдство и биопроизводство;</li>
            <li>Възможности производители на пилета и яйца не само да решат проблемите с отпадъците, но и да увличат значително приходите си;</li>
            <li>Преминаването на торене с компост води до органично земеделие с много по-висока добавена стойност и до излаз на високосегментни пазари.</li>
            <li>Развитието на био-земеделие е тенденция, наблюдаваща се активно в Европа, като само през последните 10 години в България размера на обработваемите площи се е увеличил 7 пъти. Биологичното земеделие е един от акцентите на Общата селскостопанска политика за периода 2014-2020 г.</li>
        </ul>
        <br />
        <p>Предимства</p>
        <ul>
            <li>Уникално бързо и контролирано производство с гарантиран краен резултат за 30 дни;</li>
            <li>Възможности за субсидиране по европрограми в рамките от 60 до 90%;</li>
            <li>Постигане на краен продукт с 50 - 85% органично вещество, което е почти два пъти над стандартното компостиране;</li>
            <li>Изцяло закрит способ абсорбиращ всякакви миризми;</li>
            <li>Качествена и иновативна технология, прилагана с успех в страни с традиции в селското стопанство;</li>
        </ul>
        <p>Всички тези предимства водят до постигане на качествен продукт с ниска себестойност с гарантирана доходност.</p>
    </div>

</div>


